# Um mig

Ég heiti Eggert Jóhannesson. ég er 41 árs gamall, giftur og tveggja barna faðir.

Ég er fæddur í Reykjavík, bjó þar til 6 ára aldurs þegar ég flutti á Hornafjörð. Flutti aftur til Reykjavíkur 16 ára til að fara í nám. Ég lærði Tölvufræði í Iðnskólanum í Reykjavík og útskrifaðist þaðan 1994. Með skólanum og fyrst eftir útskrift vann ég í byggingarvinnu. Á árunum 1995 til 2012 rak ég og vann við svínabú ásamt foreldrum mínum. Frá árinu 2003 hef ég rekið með félaga mínum litla auglýsingastofu, í fyrstu í hlutastarfi en undanfarin ár sem aðalstarf. Þar sé ég um vinnu við 
uppsetningu og aðlaganir vefumsjónarkerfa ásamt ýmsum minni forritunar verkefnum.

Ég hef allt frá því við systkynin eignuðumst okkar fyrstu Sinclair Spectrum tölvu haft áhuga á að fá þessi tæki til að gera það sem ég vil að þau geri. Ég hef skrifað forrit ( misstór ) í forritunarmálum frá BASIC á Sinclair yfir í assembly fyrir Motorola 68000, Borland Delphi og C#. Mest af því sem ég vinn við dags daglega er skrifað í PHP. Ég hef mikla trú á og geri mitt besta fyrir framgang Open Source hugbúnaðar.

Ástæðan fyrir því að ég skráði mig í þennan áfanga var fyrst og fremst að ég hef mikinn áhuga á að nota sjálfvirkar prófanir. Þrátt fyrir þann áhuga hefur mér ekki gengið sem skildi að tileinka mér nema að litlu leiti slík vinnubrögð og ég vona að með því að sitja þennan áfanga takist mér að ná að temja mér fleiri góða siði í því.